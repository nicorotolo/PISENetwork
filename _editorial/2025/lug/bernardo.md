---
layout: editorial-article
title:    "Toni Negri fuck off"
date:     2025-09-20 10:00:00 +02:00
author:   bprieto
image:    /assets/images/editorial/2025/lug/toni_negri.jpg
categories: [philosophy]
reading_time: true       # attiva la barra di avanzamento in alto
---
Antonio Negri legge Giobbe
“ὁ γὰρ εἰσελθὼν εἰς τὴν κατάπαυσιν αὐτοῦ καὶ αὐτὸς κατέπαυσεν ἀπὸ τῶν ἔργων αὐτοῦ ὥσπερ ἀπὸ τῶν ἰδίων ὁ θεός”
Lettera agli Ebrei, 4:10

“El hombre que sufre, cualquiera que sea el signo de su sufrimiento, cultiva en su corazón el sentido de la revuelta contra el orden”
René Zavaleta Mercado, “Algunos problemas ideológicos actuales del Movimiento Obrero”, 8

“Verba Dei tunc mens verius intellegit cum in eis semetipsam quaerit”
Gregorio Magno, Moralia in Iob, XXVIII, 19
I.
Il libro di Antonio Negri pubblicato nel 1990 e intitolato Il Lavoro di Giobbe è un libro di meno di 200 pagine, nel quale, attraverso sette capitoli, Negri commenta sistematicamente certi passaggi importanti del famoso testo biblico. Ognuno dei capitoli, inoltre, è accompagnato da diversi excursus (“Note” nel libro) i quali hanno la funzione di segnalare certe relazioni filosofiche che possono derivare dalla lettura dei capitoli precedenti. Lo scopo di Il Lavoro di Giobbe  –potremmo affermare– non è solo quello di restituire il Libro di Giobbe alla tradizione materialista, ma, attraverso un’operazione esegetica, Negri desidera mostrarci l’intricato problema filosofico – tra misura, forma e tempo – che attraversa la sua propria ontologia. E si potrebbe sommariamente affermare che la lettura che Negri realizza del Libro di Giobbe è – in senso stretto– perfettamente anti-agostiniana. Poiché tutte le sottigliezze omiletiche, già dalle prime pagine, sono destinate non solo a negare qualcosa come un “soggetto biografico” (Coccia, 2012) a favore di un “soggetto collettivo” (la comunità o la Moltitudine) ma, e soprattutto, a evitare qualsiasi tipo di confessione penitente (Foucault, 1976). “A quei pochi che non si sono pentiti” della dedica del libro diventa comprensibilmente quel Giobbe, il quale, la sua conversione non implica – seguendo l’esegesi di Samuel Terrien – nessun tipo di pentimento. Poiché, come leggiamo nella Nota I: “la confessione non è pentimento: essa infatti non rivela esperienze costituite ma costitutore un assoluto, essa vede” (Negri, 1990, 155), e non solo, poiché Giobbe, come uno Spinoza ante litteram, sembra rifiutare – questa è la lettura di Negri – qualsiasi tipo di trascendenza, dato che, al di là dell’oscura attrazione di Giobbe, il quale attraversa l’abisso della “dismisura”, la salvezza – la sua salvezza – non si trasforma mai –come leggiamo nella Nota A– in grazia (Negri, 1990, 32).
È così che una delle prime caratteristiche della particolare lettura di Negri è l’indifferenza o, meglio, la ‘filosofica antipatia’ di Negri per il pensiero greco: questa, almeno in questo libro, ha un’intenzione retorica e metodologica importante, poiché “Giobbe l’orientale” si trova in continuità – solidale – con “Spinoza l’ebreo” (Negri, 1990, 19). E per Negri “il tempo è ontologia”. E, pertanto, il “tempo ritmico” di Giobbe (essenzialmente pre-platonico) si oppone radicalmente al “tempo vuoto della misura”. E per Negri “il rapporto tempo-movimento costituisce, tanto in Platone quanto in Aristotele, una prima insopprimibile determinazione ontologica” (Negri, 1990, 126). Cosa vuole dire Negri con tutto ciò? Forse è utile riferirci ora al famoso saggio di Benveniste ‘La nozione di ‘ritmo’ nella sua espressione linguistica’. In questo saggio, Benveniste ci chiarisce che questa operazione –la determinazione di una misura attraverso il concetto di ‘ritmo’ in Platone– rende possibile parlare di ‘ritmo’ della danza, del canto e perfino del ‘ritmo’ del lavoro (Benveniste, 1951). È da questa nozione di ‘ritmo’ che Negri – attraverso la figura di Giobbe – si ribella. Poiché per Negri, “il tempo ritmico” non può mai essere una metafora o una misura. Al contrario, il vero ῥυθμός –più antico e prima della sua trasformazione platonica– è la forma fluida di tutte le cose –natura naturans– che Negri desidera recuperare per la sua filosofia.
II.
